title: InDeEd 2.0
date: 2015/04/19 12:00
tags: [vzdělávání, hangout]
authorId: BST
---
V předchozím [povídání o Indeedu](/2015/02/26/indeed)  jsem se krátce zmínil o tom, že kolegy ze Zlína připojujeme přes videkonferenci. Čas od času se ozývali i kolegové pracující z domova  či mimo kancelář. Většinou jsme vše řešili ad-hoc přes Skype. Dotazů postupně přibývalo, téměř pokaždé chtěl někdo sledovat Indeed vzdáleně a zároveň nám chyběl záznam přednášek. Nakonec jsme se rozhodli vyřešit vše najednou a začali vysílat přes privátní [Hangout Air](https://plus.google.com/hangouts/onair).

Stačí přes Google+ založit událost, rozeslat odkaz směřující na Google+ případně na Youtube a zahájit vysílání. Ihned po skončení vysílání je na Youtube k dispozici záznam, který je ovšem v našem případě dostupný přes _tajný_ odkaz. Přímo na Youtube je možné video sestříhat, přidat úvodní titulky a například i odkaz na slajdy. 

Jednou z nevýhod Hangout Air je fakt, že lidé připojení ke streamu vše sledují se zpožděním až desítek vteřin, což jim v důsledku znemožní se přímo účastnit diskuze po přednášce.

Na poslední přednášce o Vagrantu a Dockeru stream sledovalo cca 10 diváků a přepínali jsme ukázky a slajdy ze dvou notebooků (jelikož jsme měli dva přednášející) a další počítač stream řídil a sledoval, jestli se vysílá, co má.


